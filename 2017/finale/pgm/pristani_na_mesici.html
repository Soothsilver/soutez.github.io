<!DOCTYPE html>
<html lang="cs">
  <head>
    <meta charset="utf-8">
    <title>Přistání na Měsíci</title>
    <style type="text/css">
      @media screen { body { max-width: 42em; }}
    </style>
  </head>
  <body>
    <header>
      <h1>Úloha Přistání na Měsíci</h1>
      <h2 class="category">Kategorie programování</h2>
      <h2 class="date">23. až 25. června 2017</h2>
      <p class="contest">Soutěž v programování &ndash; 31. ročník</p>
      <p>Celostátní kolo 2016/2017</p>
    </header>

    <p><em>Přestože to asi nevíte, minulou neděli jsme oslavili významné
    jubileum &ndash; uplynulo 420 kilohodin od prvního přistání na Měsíci (nemáte-li
    rádi kilohodiny, jakkoliv je to nepochopitelné, jedná se o&nbsp;17,5 kilodní
    neboli 2,5 kilotýdnů). Kvůli nadbytečnému použití motorů v&nbsp;první fázi
    přistání dosedal modul kilometry od plánované lokality, na místo plné
    velkých kamenů. Proto převzal Neil Armstrong řízení a přistál ručně.
    Po dosednutí zbylo v&nbsp;nádrži palivo na méně než 30 vteřin letu.</em></p>

    <p>I vy máte možnost si dnes zkusit přistát na Měsíci s ručním řízením a také
    naprogramovat automatického pilota. Pro zjednodušení si přistání
    představujme pouze v&nbsp;rovině. Přistání probíhá tak, že získáte kontrolu nad
    modulem v&nbsp;jisté výšce nad zvoleným místem přistání a vaším cílem je na
    tomto místě
    přistát tak, aby rychlost v&nbsp;okamžiku přistání umožnila bezpečné dosednutí
    modulu na povrch.</p>

    <div style="text-align: center"><img src="images/moon_landing.svg" style="width: 50%" alt="Přistání na Měsíci"></div>

    <p>K dispozici máte tři motory &ndash; jeden urychlující modul směrem vzhůru,
    druhý doleva a třetí doprava. Každý z&nbsp;nich samozřejmě spotřebovává palivo,
    kterého máte jen omezené množství.</p>

    <h2>Komunikační protokol</h2>

    <p>Modul ovládáte tak, že posíláte požadavky serveru, který vám poskytuje informace
    o&nbsp;pozici a rychlosti modulu a kterému signalizujete spuštění či vypnutí
    motorů. Komunikace probíhá pomocí protokolu HTTP, všechny požadavky se
    provádějí metodou <code>GET</code>, server vrací data typu
    <code>text/plain</code> v&nbsp;ASCII kódování a&nbsp;odděluje řádky pomocí
    znaků <code>CR</code> a <code>LF</code>.</p>

    <p>Přistání začne požadavkem na <code>http://<em>adresa</em>/start</code>
    (<em>adresa</em> bude popsána později). Odpověď serveru má 5 řádků.
    První řádek obsahuje identifikační číslo přistání (celé číslo od jedné do miliardy).
    Druhý řádek obsahuje pozici středu modulu &ndash; dvě čísla <i>X</i> a <i>Y</i> (viz obrázek na následující straně).
    Třetí řádek obsahuje rychlost modulu, opět jako dvě čísla
    <i>V<sub>X</sub></i> a <i>V<sub>Y</sub></i>. Na čtvrtém řádku je množství
    paliva <i>P</i> v&nbsp;nádrži. Na posledním řádku je pozice přistávací plochy
    jako dvě čísla <i>L</i> a <i>R</i>. Všechna čísla (kromě identifikačního čísla
    přistání) jsou desetinná, jsou zapsána pomocí desetinné tečky (bez použití
    exponentu) a pokud jich je na řádku víc, jsou oddělena právě jednou mezerou.</p>

    <p>Souřadnice <i>X</i> se měří horizontálně a roste zleva doprava, souřadnice
    <i>Y</i> je výška nad povrchem a směrem dolů klesá. Povrch měsíce i
    přistávací plocha jsou ve výšce 0. Přistávací modul má velikost
    <i>20&times;20</i>.</p>

    <div style="text-align: center"><img src="images/moon_landing_sizes.svg" style="width: 75%" alt="Ilustrace souřadnic, pozice a velikosti"></div>

    <p><em>Pokud máte rádi fyziku a zajímá vás, v&nbsp;jakých jednotkách se
      souřadnice </em>X<em> a </em>Y<em> vyjadřují, vězte, že
      v&nbsp;</em>jakometrech<em>, které mají značku </em>jm.</p>

    <p>Od okamžiku, kdy je zahájeno, probíhá přistání na serveru v&nbsp;reálném čase. Aktuální stav můžete
    zjistit kdykoliv pomocí požadavku
    <code>http://<i>adresa</i>/stav?id=<i>identifikační-číslo-přistání</i></code>,
    přičemž server odpoví stejně jako v&nbsp;předchozím případě. Můžete navíc ovládat
    motory &ndash; požadavek <code>stav</code> má tři nepovinné argumenty
    <code>doleva</code>, <code>doprava</code> a <code>nahoru</code>, které
    pomocí hodnot <code>0</code> a <code>1</code> vypínají či zapínají motory
    působící v&nbsp;daném směru (tedy například zapnout motor působící směrem nahoru
    a vypnout všechny ostatní lze pomocí požadavku
    <code>http://<i>adresa</i>/stav?id=<i>id</i>&amp;nahoru=1&amp;doleva=0&amp;doprava=0</code>).
    Činnost motoru se změní přesně v&nbsp;době požadavku. Pokud nějaký z&nbsp;parametrů
    <code>doleva</code>, <code>doprava</code> či <code>nahoru</code> není
    přítomen, činnost příslušného motoru se nemění.</p>

    <p>Od chvíle, kdy přistání skončí, odpovídá server na požadavek
    <code>stav</code> vždy jedním řádkem, a to buď s hodnotou <code>Zdar!</code> (v&nbsp;případě úspěšného přistání) nebo <code>Krach!</code> (v&nbsp;případě neúspěšného přistání).</p>

    <h2>Přesná pravidla pohybu</h2>

    <p>Řekněme, že modul se nachází na pozici <i>X</i>, <i>Y</i> s&nbsp;rychlostí
    <i>V<sub>X</sub></i>, <i>V<sub>Y</sub></i> a množstvím paliva <i>P</i>. Proměnné <i>doleva</i>,
    <i>doprava</i> a <i>nahoru</i> mají hodnotu 0 nebo 1 podle toho, zda je
    příslušný motor vypnutý či zapnutý. Za <i>T</i> sekund, ve kterých nedošlo ke
    změně činnosti motorů, bude pozice, rychlost a množství paliva
    následující:</p>
    <ul>
      <li><i>X<sub>nové</sub> = X + V<sub>X</sub>&middot;T + &frac12;&middot;(6&middot;doprava - 6&middot;doleva)&middot;T<sup>2</sup></i>
      <li><i>Y<sub>nové</sub> = Y + V<sub>Y</sub>&middot;T + &frac12;&middot;(-7 + 12&middot;nahoru)&middot;T<sup>2</sup></i>
      <li><i>V<sub>X</sub> <sub>nové</sub> = V<sub>X</sub> + (6&middot;doprava - 6&middot;doleva)&middot;T </i>
      <li><i>V<sub>Y</sub> <sub>nové</sub> = V<sub>Y</sub> + (-7 + 12&middot;nahoru)&middot;T </i>
      <li><i>P<sub>nové</sub> = P - (&frac12;&middot;doleva + &frac12;&middot;doprava + 1&middot;nahoru)&middot;T</i>
    </ul>

    <p>Přistání je úspěšné, pokud v&nbsp;okamžiku dosednutí modulu na povrch
    (<i>Y=10</i>) je celý modul nad přistávací plochou (<i>X-10&ge;L</i> a současně
    <i>X+10&le;R</i>) a jeho rychlost není v&nbsp;žádném směru vyšší než 5.
    Pokud modul tyto podmínky v&nbsp;okamžiku dosednutí na povrch nesplňuje, je
    přistání neúspěšné. Když modulu dojde palivo, pokračuje v&nbsp;letu, ale motory
    od této doby již nepracují (tj. pohyb pokračuje dle uvedených rovnic, ale
    <i>doleva</i>, <i>doprava</i> a <i>nahoru</i> mají hodnotu 0).</p>

    <h2>Soutěžní úloha</h2>
    <p>Vaším úkolem je naprogramovat klienta pro přistání na Měsíci. Můžete napsat
    klienta, který umožní interaktivní ovládání modulu uživatelem nebo automatické
    řízení. Pokud to stihnete, můžete naprogramovat klienty oba dva. Oba klienti
    mohou být součástí jedné aplikace, nebo to mohou být aplikace dvě. Každý klient se
    musí umět připojit k&nbsp;libovolnému serveru a&nbsp;na libovolný port, výchozí
    adresa je <code>localhost:8000</code>. Při psaní programu můžete
    předpokládat, že odpovědi serveru jsou korektní, a nemusíte tedy
    ošetřovat chybný formát odpovědi serveru.</p>

    <p>Kromě níže uvedených bodů za funkcionalitu můžete získat až 20 bodů za
    přehlednost zdrojového kódu a komentáře.</p>

    <h3>1) Interaktivní ovládání uživatelem [maximálně 100 bodů]</h3>
    <p>Implementujte nejprve obě následující funkce:</p>

    <ul>
      <li>Spuštění přistání s&nbsp;libovolnou adresou serveru.
      <li>Zobrazení aktuální pozice modulu a přistávací plochy tak, že zobrazíte
        oblast na souřadnicích <i>(0, 0)</i> až <i>(200, 200)</i>. Pro zobrazení
        uvedených jakometrů na monitoru můžete zvolit libovolné
        měřítko.
    </ul>

    <p>Dále v libovolném pořadí implementujte následující funkce:</p>
    <ul>
      <li>Ovládaní motorů modulu klávesnicí.
      <li>Grafické zobrazení stavu motorů, rychlostí modulu a zbývajícího paliva.
      <li>Korektní reakce na konec přistání a zobrazení, zda bylo přistání
        úspěšné či nikoliv.
      <li>Možnost startu nového přistání poté, co je přistání ukončeno.
      <li>Dynamická velikost zobrazované plochy &ndash; umožněte zobrazení
        modulu a přistávací plochy s&nbsp;libovolnými souřadnicemi (nejen mezi
        0 a 200). Zobrazte čtvercovou oblast takovou, že přistávací plocha je
        vždy v&nbsp;polovině jejího spodního okraje, a zvolte správné zmenšení tak, aby
        byl vidět i celý modul. Nezobrazujte menší oblast než o&nbsp;rozměrech
        200&times;200 jakometrů.
      <li>Ovládání motorů modulu vhodným způsobem pomocí myši.
    </ul>
    <p>Bude hodnocena i&nbsp;grafická úroveň, plynulost simulace a ergonomie ovládání.
    Dostáváte k&nbsp;dispozici obrázek modulu, ale můžete použít i vlastní.</p>

    <h3>2) Automatické řízení počítačem [maximálně 150 bodů]</h3>
    <p>Implementujte klienta automatického řízení přistání počítačem. Klient
    bude vyhodnocen na několika simulacích přistání. Za každé úspěšné přistání
    získá 50&nbsp;% bodů a zbytek podle množství ušetřeného paliva (nejlepší z vašich
    řešení získá za přistání 100&nbsp;%, a přistání, po kterém nezůstane žádné palivo,
    získá 50&nbsp;%).</p>

    <p>Klienty budeme testovat na třech různých druzích přistání &ndash; můžete
    tedy implementovat jen některé z&nbsp;nich:</p>
    <ul>
      <li>Vertikální přistání &ndash; stačí ovládat motor působící nahoru, modul
        je přesně nad přistávací plochou (ale samozřejmě libovolně vysoko). [50
        bodů]
      <li>Kompletní přistání &ndash; je třeba ovládat všechny tři motory. [50
        bodů]
      <li>Kompletní přistání s&nbsp;omezením rychlosti &ndash; je třeba ovládat
        všechny tři motory a zároveň nesmí nikdy během celého přistání žádná
        z&nbsp;rychlostí <i>V<sub>X</sub></i> ani <i>V<sub>Y</sub></i> překročit
        zadanou hodnotu maximální rychlosti. [50 bodů]
    </ul>

    <p>Kvůli možnosti automatického vyhodnocení <em>musí</em> klient používat
    parametry z&nbsp;příkazového řádku &ndash; první je adresa serveru (např.
    <code>localhost:8000</code>) a druhý je <em>omezení maximální rychlosti</em>
    (hodnota omezení maximální rychlosti je nula pro první
    dva druhy přistání). V&nbsp;případě, že jsou tyto parametry zadány, <em>musí</em>
    klient bez další interakce začít přistání s&nbsp;automatickým řízením.
    Tedy například <code>váš_spustitelný_soubor localhost:8000 0</code>.</p>

    <h2>Testování klientů</h2>

    <p>Na adrese <code>https://soutez.github.io/</code> si můžete stáhnout
    ukázkový server. Po spuštění poslouchá
    server na portu 8000 a&nbsp;ovládat ho můžete z&nbsp;internetového prohlížeče zadáním
    adresy <code>http://localhost:8000</code> &ndash; můžete měnit startovní podmínky
    a prohlížet probíhající a již proběhlá přistání. Každé přistání se také
    ukládá do vlastního souboru v&nbsp;podadresáři <code>logy</code>.
  </body>
</html>
